בספר שמואל א' פרק י"ט מתואר ששאול רודף אחרי דוד ומנסה להורגו. כאשר שאול מגיע לניות ברמה שם מתחבא דוד נחה על שאול רוח א-להים הוא פושט את בגדיו ומתנבא גם הוא. בעקבות זה נטבע הביטוי "הגם שאול בנביאים" שמבטא תמיהה על מעשיו של אדם. מעשים משונים כאלה יכולים בימינו להתפרש כמחלת נפש ולאשפוז בבית חולים פסיכיאטרי. שכונת גבעת שאול בה ממוקם כפר שאול נקראת כך משום שהיא צופה אל "תל אל פול" שמזוהה כאתר המקראי "גבעת שאול" בו חי שאול.
בית החולים כפר שאול הוקם ב-1951 על הריסותיו של הכפר הערבי דיר יאסין. כיום מאושפזים בו כ-170 חולים. בית החולים ידוע כבית־החולים החוקר ומטפל במירב המקרים של סינדרום ירושלים.


![כפר שאול align="right"](../images/kfarshaul.png "'מתוך האתר 'שווים")
